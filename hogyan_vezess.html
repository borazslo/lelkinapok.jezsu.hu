<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="lelkinapok.css">
    <title>Hogyan vezess kiscsoportot?</title>
</head>

<body>
    <!-- az email címet beletegyem bármibe, hogy rákattintható legyen? pl legyen link? -->

    <p>A lelkinapok szíve az, amit Rád és csoportvezető társadra bízunk! Közösen kezdjük el a programot, ami után a
        legfontosabb dolgok a lelkinap során a kiscsoportotokban történnek, ahol a délelőtt folyamán a rátok bízott
        nyolc-tizenkét fő esetében Ti, csoportvezetők tudjátok öntözni azokat a magokat, amiket a Jóisten elvetett.</p>
    <p>A kiscsoportban a keretek lefektetése után játékokkal tudjátok segíteni a megérkezést, majd komoly
        gyakorlatokat, beszélgetéseket, és megosztásokat kell vezetnetek, hogy a közös alkotás után egy általatok
        vezetett
        záróimával koronázzátok meg a kiscsoportos részt.</p>
    <p>Komoly felelősség, sokféle és nem könnyű feladat ez, mivel minden kiscsoport más. Viszont nem üres kézzel
        kezditek a feladatot, hiszen sok mindent kipróbáltatok, megéltetek, és gyakoroltatok már. Ezekhez a
        tapasztalatokhoz
        adjuk most nektek összefoglalóul ezt a sok szempontot, hogy segítsen nektek gördülékenyen és jó hangulatban
        vezetni
        a lelkinap kiscsoportos részét.</p>
    <p>És ne feledjétek, amikor ti öntözitek az elvetett magot, az Isten mindig adja hozzá a növekedést!</p>

    <h1 id="cim_9-1">Irányelvek, segítő gondolatok</h1>
    <div>
        <p>Tartsátok tiszteletben a csoport tagjait és közeledjetek hozzájuk szeretettel. Nagyon fontos a nyitottság,
            elfogadás, empátia. Ezeket ápoljátok magatokban is, és próbáljátok a csoportban is.<br>
            Kritikának, gorombaságnak, beszólásnak, „kidumálásnak” nincs helye a csoportban.</p>
        <p>A másik vezetőtárs nem konkurencia. Támogassátok egymást mindvégig. (A program végén lehetőség lesz a
            visszajelzésre, azt érdemes kihasználni, és őszinte visszajelzést adni egymásnak.)
            Előfordulhat olyan helyzet, hogy egy-két csoporttag nagyon akadályozza a közös munkát. Végső esetben
            egyikőtök
            megkeresheti az ügyeletes felnőttet, hogy segítsen egy-két destruktívnak tűnő csoporttag kiemelésével, akik
            addig
            más feladatot kapnak.</p>
        <p>Olykor az egész csoport egyként nem tud mélyre menni. Valahogy senkinek nem igazán fontos, vagy más ok miatt
            viselkedik zárkózottan a csoport. Erről nem ti tehettek. Ott tudjátok segíteni őket, ahol vannak:
            próbáljátok meg
            egy ici-picivel komolyabb kérdések felé vezetni őket, de nem baj, ha nem ez lesz a legmélyebb kiscsoport.
        </p>
        <p>Ha már végképp minden összeomlani látszik, akkor csak fektesd ki őket a mezőre a napra, vagy beszélgessetek
            bármiről. Csak arra figyeljetek, hogy a többi csoportot ne zavarjátok.</p>
        <p>Ne féljetek! Nem tudjátok igazán elrontani! Ti csak lehetőséget teremtetek, amit a csoport vagy kihasznál
            vagy nem.
            Isten pedig bárhol meg tudja érinteni őket, még az elrontottságokon és ügyetlenségeken keresztül is. Ne
            féljetek!</p>
        <p>És miközben vezettek, engedjétek, hogy Isten titeket is megtaláljon!</p>
        <p>Ha pedig valami bevált vagy van jobb ötletetek, osszátok meg velünk a <a
                href="http://lelkinapok.jezsu.hu">http://lelkinapok.jezsu.hu</a> oldalon vagy az
            elek.laszlo@jezsu.hu címre írva.</p>
    </div>

    <h1 id="cim_9-2">Felkészülés és előkészítés</h1>
    <div>
        <p>A gondos előkészítés a feltétele annak, hogy otthonos és békét sugárzó legyen a helyszín és az egész program
            is.</p>
        <p>Felkészülés még otthon:<br>
            Azt tudjátok tovább adni, amit ti magatok átéltetek. Olvassátok át a programot már több nappal a lelkinap
            előtt!<br>
            Próbáljátok ki a játékokat és az alkotást is! Beszélgessetek a vezetőtársatokkal a témákról. Ne a helyszínen
            kelljen
            sorról sorra olvasgatni a leírást, ahhoz, hogy könnyen tudjátok használni, előre ismerkedjetek meg minden
            részletével.</p>
        <p>Legyen nálatok egy kinyomtatott példány a programból, hogy ha elbizonytalanodtok, tudjatok hova fordulni és
            ne
            maradjon ki semmi fontos.</p>
        <p>Napi imádságotokba foglaljátok bele a lelkinapot és különösen azt a kiscsoportot, akik majd rátok lesznek
            bízva.</p>
        <p>A helyszín előkészítése:<br>
            Rendezzétek át a termet úgy, hogy ne tanórai jellegű legyen, hanem beszélgetésre alkalmas, azaz rendezzétek
            a
            székeket körbe, hogy mindenki lássa egymást.<br>
            Vihettek be gyertyát, textil anyagot, párnákat, hogy a hangulat meghittebb legyen.<br>
            Esetleg készítsetek elő zenét is telefonon, hangszóróval, de mindenképp megnyugtató, szöveg nélküli zene
            legyen.</p>
        <p>A szükséges kellékek összegyűjtése:<br>
            A leírásban benne van minden szükséges eszköz és kellék. Nézzétek át, hogy mi az amit a szervezőktől kaptok
            és mi
            az, amit nektek kell hoznotok. A helyszín előkészítéséhez és a kézműves alkotáshoz bátran használjatok olyan
            eszközöket, alapanyagokat is, amik nincsenek a leírásban.<br>
            Vegyétek át a program kezdetén a kelléket a szervezőktől és gondosan készítsétek elő, hogy könnyen használni
            tudjátok az alkotáskor!</p>
        <p>Az elpakolásra is figyeljetek, a termet rendezetten hagyjátok magatok után! Erre hagyjatok külön időt.</p>
        <p>A kapott eszközöket ne felejtsétek visszaadni a szervezőknek!</p>
    </div>

    <h1 id=cim_9-3>Idő</h1>
    <div>
        <p>A kiscsoportos rész teljesen a kezetekben van. Az időket is ti szabjátok meg, de figyeljetek, hogy mi
            mindennek kell
            beleférnie: játék, beszélgetés, tevékenység, ima, elpakolás, szünet stb.
            Egy-egy jól sikerült beszélgetés meghatározó tud lenni a lelkinapon. Ha sikerül a témában elmélyülni, akkor
            arra ne
            sajnáljátok az időt.</p>
        <p>Egyéni, komoly elmélyülést igénylő vagy vezetett gyakorlatot soha ne zárjatok le hirtelen, hanem csak finoman
            hívjátok fel a figyelmet, hogy lassan lezárul ez a rész. Így adtok időt, hogy mindenki lekerekítse a
            gondolatait.
            Szünetben, tízórainál is legyetek a csoportotokkal. Pásztorok vagytok a csoportotok számára, maradjatok
            velük.</p>
        <p>Figyeljetek arra, hogy a kézműveskedés mindig több időt követel meg, mint amennyit előre terveztetek, és ez
            különösen igaz a kisebbekre. A kipakolás, megbeszélés, és elpakolás is sok időt vesz igénybe, figyeljetek,
            hogy
            semmi nem maradjon el.</p>
        <p>Az ima semmiképp ne maradjon el!</p>
        <p>A végén legyetek pontosak, hogy a többi csoportnak ne kelljen rátok várnia.</p>
    </div>

    <h1 id="cim_9-4">Ismerkedés és keretek</h1>
    <div>
        <p>Ahhoz, hogy meg tudjatok nyílni egymásnak, fontos hogy mindenki tisztában legyen a biztonságot adó keretekkel
            és
            elkezdődjön a megismerkedés egymással, ami a bizalomhoz vezethet.</p>
        <p>Várjátok a csoportot és köszöntsétek őket. Mutatkozzatok be egymásnak, akkor is ha ők már ismerik egymást.
        </p>
        <p>Játszatok! Vannak játékok, amik a neveken túlmutató bemutatkozást is segítik. És a vidám játékoknak a szabad
            légkör
            megteremtésében is fontos a szerepük. Játszani jó.</p>
        <p>Merjetek ti is megnyílni, és hagyjátok, hogy megismerjenek.</p>
        <p>Beszéljétek meg a csoport együttműködésének szabályait: mindenkit figyelmesen meghallgatunk, tisztelettel
            fordulunk
            egymás felé, egyszerre csak egy beszél… Fontos a csoportbizalom: amiről itt beszélünk, azt másnak nem adjuk
            át.
            Nincs kinevetés és beszólás, mert minden őszinte válasz igaz.</p>
        <p>Hívjátok fel a figyelmet a csend fontosságára. Lesz ideje a vidámságnak, és lesz ideje a komolyságnak is.
            Vegyék
            mindkettőt komolyan: a játékot és a csöndes gyakorlatokat is.</p>
        <p>Beszéljetek arról is, hogy mi vár a csoportra: lesz egyéni munka, csend és közös beszélgetés, megosztás, ima.
            (A
            részleteket nem kell előre elmondani.)</p>
        <p>Előre jelezzétek, hogy kb. mikor tartotok majd szünetet. (Ezt ti döntitek el.)</p>
    </div>

    <h1 id="cim_9-5">Játékok és elcsendesedés</h1>
    <div>
        <p> A játék segít a megismerkedésben, a csoporttá formálódásban, feszültséget old, közelebb visz egymáshoz.
            Máskor pedig
            a fókuszálást segíti, az elcsendesedést és az egymásra figyelést. A jól kiválasztott játék a program fontos
            része.</p>
        <p>A játékokat előtte próbáljátok ki. Hitelesebb és könnyebb saját élmény alapján választani, és így tudjátok
            könnyen
            elmagyarázni a szabályokat is.<br>
            Ha ti örömmel játszotok, a csoport is belelkesíthető. Nem baj, ha valaki nem ismeri a játékot, és az sem, ha
            valaki
            már sokszor játszotta. Minden játék egyedi élmény.</p>
        <p>Játékaink „háromfenekűek”, vagyis legalább három céljuk van egyszerre: szórakoztatnak, segítik a
            csoportdinamikát
            (felráz vagy lecsendesít), felvezetik a témát.</p>
        <p>A mély, bizalmas beszélgetés előtt játsszatok ismerkedős, csoporttá alakulást segítő és lecsendesítő
            játékokat.
            Általában ez a sorrend segít megérkezni mindenkinek a komolyabb beszélgetéshez.</p>
        <p>A mozgalmas játékokban lévő fizikai kontaktus segíti az egymással való kapcsolatot és a csoporttá
            formálódást. A
            fizikai közeledés, az egymásba kapaszkodás, az egymás megtartása fontos előkészítője a közös munkának. A
            fizikai tér
            bejárása, belakása is a mozgós játék része.</p>
        <p>Az elcsendesedő, koncentrációt igénylő játékoknak a következménye az elcsendesedés, és nem előfeltétele. Ne
            várjátok
            el, hogy már a játék elején teljes legyen a csönd, inkább koncentráljon mindenki a játékra. Ahogy ráéreznek
            a
            konkrét játék ízére, úgy fognak a résztvevők is egyre jobban koncentrálni és elcsendesedni is.</p>
        <p>Komolyabb játékoknál mini reflexiós pillanatok segíthetik, hogy a tapasztalat jobban megérkezzen a
            csoporthoz.
            Ilyenkor a játék végén röviden megkérdezhettek pár résztvevőt, hogy mit élt át, mit érzékelt a többiekből,
            mi volt
            nehéz stb.</p>
        <p>A leírásokban mindig jelölve van, mikor van a játék ideje. De játék máskor is lehet, ha úgy érzitek, szükség
            van
            mozgásra, nevetésre, vagy éppen lecsendesítésre és koncentrálásra.</p>
        <p>Ennek a kiadványnak a végén összegyűjtve megtaláljátok a játékok listáját. Emellett ajánljuk a
            Szentjánosbogár
            játékoskönyvet – sok játékot mi is onnan emeltünk be. Vagy segítséget kaphattok a CseReBogár játékok
            (Cserkész–Regnumi–Szentjánosbogár) facebook csoportban is: <a
                href="https://www.facebook.com/groups/2696721350351461/">https://www.facebook.com/groups/2696721350351461/</a>
        </p>
    </div>

    <h1 id="cim_9-6">Beszélgetés és megosztás</h1>
    <div>
        <p>A beszélgetéseknek nem célja az okosságok összegyűjtése, hanem fontosabb a megosztás, hogy minden résztvevő
            szavakba
            formálhassa és kimondhassa azt, ami benne történt vagy történik, ahogy érez és amit gondol az adott
            helyzetben.
            Ezzel az önreflexióval saját magát segíti. Ugyanakkor a megosztással, példájával a csoport többi tagját is
            erősíti,
            még a nehézségek megosztása esetén is.</p>
        <p>Bátorítsátok a csoport tagjait, hogy nyíljanak meg, amennyire képesek. Ha valaki nagyon nem akar beszélni,
            akkor
            először még bátorítsátok, de erőltetni nem kell. Szabad olykor passzolni is.</p>
        <p>Először érdemes a konkrét tapasztalatról beszélgetni: mi történt, mit tettél. Aztán a belső tapasztalatok
            következhetnek: mit éreztél, mire gondoltál közben, milyen vágyaid voltak közben. Ezek alapján már az
            általános
            következtetések is az elmélyülést szolgálhatják. (Nem szükséges ezeket a lépéseket mind követni, ha már
            kellő
            mélységbe jutott a beszélgetés.)</p>
        <p>A kérdéseket lehetőleg ne felolvassátok. Ti magatok gondoljátok át előbb azokat, és szabadon, saját
            szavaitokkal
            vezessétek be a témát és a kérdéseket. Vezetőtársatokkal adhatjátok egymásnak a szót és a kérdezés
            lehetőségét.</p>
        <p>Nem kell minden segítő kérdésen végigmenni. Ha egy témában komoly és mély beszélgetés alakul ki, akkor abba
            mélyedjetek el, amíg csak lehet.</p>
        <p>Ne féljetek szóba hozni Istent. Nem kell erőltetni, nem kell elvárásként állítani, de bátran kérdezzetek
            Istennel
            kapcsolatban is.</p>
        <p>Ha eltávolodnátok a témától, próbáljátok meg finoman visszaterelgetni őket. Ha nem megy, nem baj.
            Folytassátok arra,
            amerre jártok.</p>
        <p>Ügyeljetek, hogy a csoport minden tagjának legyen lehetősége megszólalni, és szabadon kifejezhesse a
            véleményét.
            Szólítsátok meg a halkabbakat is.</p>
        <p>Kerüljétek az eldöntendő kérdéseket (amikre elég neki igennel vagy nemmel válaszolni), inkább kifejtést
            kérjetek
            mindig.</p>
        <p>Segítsétek, hogy általánosságok helyett saját életükről/tapasztalatukról beszéljenek. <quote>Neked mit jelent
                az, …?</quote> vagy
            <quote>És Te, hogyan gondolod?</quote>
        </p>
        <p>Van, amikor jobban segít, ha egy-egy rövid kérdésre mindenki válaszol egymás után, akár körbe adva a szót.
            Később el
            lehet menni szabadabb beszélgetés irányába, ha a témánál maradtok és ha tudtok arra figyelni, hogy mindenki
            hozzászólhasson.</p>
        <p>Főként kisebbeknél (5–8. évf.) jellemző lehet, hogy megpróbálnak megfelelni annak az elvárásnak, amit
            gondolnak,
            hogy a vezető elvár. „Mi a helyes válasz?” – kérdezik maguktól tudattalanul is. Ezért, ha példát hozunk,
            hogy mit
            várunk, akkor igyekezzünk nagyon sok féle „helyes választ” megadni, hogy minél inkább szabadok legyen a
            saját
            válaszaikat megfogalmazni.</p>
    </div>

    <h1 id="cim_9-7">Imádság</h1>
    <div>
        <p>Istennel bármikor találkozhatunk egy lelkinap során is, mégis a konkrét imádság egy nagyon fontos rész,
            amikor
            tudatosan fordulunk a Jóisten felé.</p>
        <p>Javasoljuk, hogy az ima kerüljön program vége felé, mert egy korona szeretne lenni. És semmiképp ne maradjon
            ki.</p>
        <p>Az ima a csönd ideje. Teremtsetek hozzá rendezett külső körülményeket és szánjatok időt az elcsendesedésre,
            mert nem
            mindig megy az egy-kettőre.</p>
        <p>Az ima csendjében nagyon másképp telik az idő. Sokszor azt érezzük, már negyed óra eltelt, pedig alig három
            perc.
            Nem ciki elővenni egy órát és azon figyelni, hogyan telik az idő. Várjátok ki türelemmel a szükséges időt!
        </p>
        <p>Sok csoportvezetőnek az imádság vezetése a legnehezebb feladat. Ez teljesen természetes. Érdemes ezért ezt a
            részt
            különösen is átbeszélni még előre, és felkészülni rá a vezetőtársatokkal.</p>
        <p>Az ima vezetésében segíthet a IV. fejezetben a Lelkinap az útról című lelkinap részletes leírása, illetve
            további
            közösségi imaformákat (a kétpercestől a kétórásig) találhattok a
            <a
                href="http://lelkigyakorlat.regnum.hu/?p=imaotletek_vezetoknek">http://lelkigyakorlat.regnum.hu/?p=imaotletek_vezetoknek</a>
            oldalon.</p>

        <p>A feladat sokrétű és talán ijesztő ez a rengeteg tanács. És tényleg nem egyszerű szolgálat a csoportvezetés,
            de
            egyáltalán nem vagytok egyedül! Egymásra is tudtok támaszkodni, és mi felnőttek is igyekszünk segíteni, ha
            bármi
            gond van. És a legfontosabb, hogy sose feledjétek, mi csak segítői vagyunk Istennek. A Jóisten annyival
            nagyobb,
            erősebb és szeretőbb nálunk, hogy bármit megtehet: megérintheti a csoportotok tagjainak szívét még akkor is,
            ha nem
            minden sikerül úgy, ahogy vágynátok rá, még akkor is, ha ők bezárkóznak. És Isten a ti szíveteket is
            szeretné
            megérinteni.</p>
        <p>Vegyetek egy nagy levegőt és bízzátok rá magatokat!</p>
    </div>


</body>

</html>
