<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="lelkinapok.css">
    <title>Betlehemes lelkinap</title>
</head>

<body>
    <h1 id="cim_5-1">Bevezető gondolatok</h1>
    <div>
        <p>Itt egy olyan lelkinap leírása látható, amely 2018 adventjében valósult meg a Fényi Gyula Jezsuita Gimnázium
            és Kollégiumban 700 diákkal. A leírást úgy készítettük el, hogy ebben a formában a csoportvezetők számára
            átadható legyen.</p>
        <p>Jézus, az Isten fia, nem fényes palotában született meg. A jászol egy kicsit koszos, kicsit büdös, talán
            hideg istállóban állt. Ma sem kerül el minket és szívesen megszületik a szívünkbe, akkor is, ha szívünk nem
            mindig csillogóan tiszta, és ügyetlenek, olykor restek és akár bűnösök is vagyunk. Egy közös betlehemet
            építünk, ami olyan mint a szívünk: nem egyforma, nem is tökéletes, de sok-sok szín, melegség, ötlet és
            szeretet van
            benne. Építsük fel közösen az istállót, hogy legyen hova befogadni Jézust. Eközben talán szívünkben is egyre
            több lesz a
            melegség, a tisztaság, és leginkább a szeretet.</p>

        <h3 id="cim_5-1-1">Adatok</h3>
        <div>
            <table>
                <tr>
                    <td><strong> Javasolt korosztály:</strong></td>
                    <td><ul><li>rugalmasan bármilyen évfolyam, sok-sok külön tevékenységjavaslattal kisebbeknek (7–12 év) és
                        nagyobbaknak (13–17 év)</li></ul> </td>
                </tr>
                <tr>
                    <td><strong>Időkeret:</strong></td>
                    <td><ul><li> bő 3 óra, + a végén opcionális szentmise</li></ul></td>
                </tr>
                <tr>
                    <td><strong>Szimbólum:</strong></td>
                    <td><ul><li> egy közös betlehem felépítése dobozokból meg amink van. (Részleteket lentebb
                        írunk.)</li></ul></td>
                </tr>
            </table>
        </div>

        <h3 id="cim_5-1-2">Kellékek</h3>
        <div>
            <p>Csoportonként legyen nálatok:</p>
            <ul class="supplies">
                <li> írószer</li>
                <li> Pléd, mécses, és bármi más, ami hangulatot teremt</li>
                <li> Csöndes meditatív háttérzene és lejátszóeszköz (pl. Ludovico Einaudi)</li>
                <li> Legalább egy filctoll csoportonként</li>
                <li> És valami ami rögzíti a csomagolópapírt (cellux, blue tech stb)</li>
                <li> Biblia(akár digitálisan)</li>
            </ul>
            <p>Amit adunk minden csoportnak:</p>
            <ul class="supplies">
                <li>Csomagolópapír (csoportonként több lap)</li>
                <li>A/5-ös papírok</li>
            </ul>
        </div>
    </div>
    <h1 id="cim_5-2">Közös kezdés</h1>
    <div>
        <h2 id="cim_5-2-1">Gyülekező</h2>
        <div>
            <ul>
                <li> Minden osztály a saját termében találkozik. Ti, csoportvezetők, is még a saját osztályotokkal
                    legyetek
                    és csak
                    később csatlakozzatok a kisebbekhez.</li>
                <li>Az előkészített tízórait már most kiosztjuk, hogy mindenki biztosan megkapja.</li>
                <li>Csoportvezetők keressétek meg azt az osztályt, ahol vezetni fogtok.</li>
                <li>Az osztályokban alakítsátok meg a kiscsoportokat a beosztás szerint, és már a kísért
                    csoportjaitokkal
                    menjetek a
                    közös kezdésre egy nagyobb, akár szabadtéri helyre, ahol mindenki elfér és jól látja és hallja az
                    indító
                    gondolatokat.</li>
            </ul>
        </div>
        <h2 id="cim_5-2-2">Kezdés: impulzus <ido>15 perc</ido>
        </h2>
        <div>
            <p>A kezdő ének és köszöntő szavak után az izraeliták századokon át tartó várakozásával vezetjük be a
                lelkinapot. Ehhez
                segítséget vagy kiinduló alapot adhatnak Horváth Ferenc SJ gondolatai.</p>
            <otlet><p>Ha több helyszínről, akár a karzatról szólalnak meg a szentírási szakaszok, az színesíti a beveztőt,
                segíti a figyelmet. A prófétai szó amúgy is jobban szól egy karzatról (csak legyen jó hangosítás).</p> 
                <p>A végén, vagy akár az elején, egymás után, magyarázatok nélkül is felolvashatjuk a prófétai igéket
                köztük akár klasszikus adventi népéneket énekelve versszakról versszakra.</p> </otlet>

            <div class="card">
                <h3 id="cim_5-2-2-1">Gondolatok a több száz éves várakozásról</h3>
                <p>Repüljünk vissz az időben. Jó sokat. Jézus előtt több száz évvel. Nagyon nagyon nehéz idők voltak
                    azok a
                    zsidó nép számára az Ószövetségben. Egy kicsit helyezkedjünk bele.</p>
                <p>Elfoglalták az országunkat, és letaroltak mindent, ahol eddig éltünk. Rosszabb, mint a koronavírus
                    vagy
                    világháború, mert arra kényszerítettek, hogy elköltözzünk onnan, ami addig az otthon volt.
                    Családokat
                    szakítottak szét. Nem lehettünk többet együtt. Olyan helyre kellett mennünk, minden nélkül, ahol nem
                    is
                    beszéljük a nyelvet. Nem ismerünk senkit. Számunkra ismeretlen ételeket esznek. Nem értjük őket.
                    Nincs
                    remény arra, hogy viszontlássuk egymást. Minek is legyenek gyerekeink? Kik fogják őket felnevelni,
                    mert
                    velünk pusztul a kultúránk, a nyelvünk, mindenünk…</p>
                <p>És ez ment évszázadokon keresztül. Generációk és generációk ezt élték meg. Mit is vártak ezért
                    Izraelben,
                    Júdeában Istentől? És mit mond ebben a helyzetben a Jóisten? Mit üzen a prófétákon keresztül újra és
                    újra?<br>
                    Halljuk!</p>
                <p>Iz 7, 14. „Íme a szűz fogan, és fiút szül, s nevét Emmanuelnek fogja hívni”
                    „A szűz fogan, és fiút szül” – Ez már önmagában a fennmaradás reménye: egy fiú utód. A remény nem
                    más,
                    mint egy hihető és elégedettséggel eltöltő kép a jövőről. Amikor tanulás közben nehéz, meg figyelni
                    kell, de
                    látom előre, hogy holnap jól felelek, és milyen jó lesz, ha megdicsérnek, vagy csak úgy örülnek
                    nekem.
                    Az igazi remény itt az, hogy akkor is örülni fognak nekem, ha nem sikerül jól a felelet!</p>
                <p>De üzen még mást is Isten:
                    Iz 11, 1–4a: „Vessző kél majd Jessze törzsökéből, és hajtás sarjad gyökereiből. Rajta nyugszik az Úr
                    Lelke: a bölcsesség és az értelem lelke, a tanács és az erősség lelke, a tudásnak és az Úr
                    félelmének lelke: és
                    kedve telik az Úr félelmében. Nem aszerint ítél majd, amit a szem lát, és nem aszerint dönt, amit a
                    fül
                    hall, hanem igazságosan ítéli majd a gyengéket, és méltányosan dönt a föld szegényeinek érdekében”
                </p>
                <p>„Vessző kél majd Jessze törzsökéből” – Itt ugye egy kivágott fa tönkjéről van szó, amit már lehet be
                    is
                    leptek a gombák, de mégis újra hajt, újra fává terebélyesedik. Lehet, úgy gondoljuk, valamihez nem
                    értünk, és sosem leszünk elég jók például egy tantárgyból. Mégis, ha a Jóisten belép az életünkbe és
                    ezt hagyjuk
                    Neki, akkor egészen döbbenetes képességeket is felfedezhetünk magunkban ott, ahol azt hittük, nincs
                    semmi, vagy nem működik.</p>
                <p>Miközben várunk, hogy belépjen életünkbe, még mást is üzen:
                    Iz 40, 3–5: „Egy hang kiált: Készítsétek az Úr útját, egyengessetek ösvényt a sivatagban
                    Istenünknek!
                    Minden völgy emelkedjék fel, minden hegy és halom süllyedjen alá, a göröngyös talaj legyen
                    egyenessé, és a
                    hegyláncok síksággá! Akkor kinyilvánul az Úr dicsősége, és látni fogja minden ember egyaránt.
                    Bizony, az
                    Úr szája szólt.”</p>
                <p>„Készítsétek az Úr útját” – Vagyis ne semmittevéssel töltsük az időt, meg kétségbeeséssel, meg
                    reménytelen önsajnálattal: mert az Úr érkezik. Az érkezése, hogy ez folyamatban van, jön felénk,
                    önmagában örömhír.
                    Ha el tudjuk hinni, hogy Ő jó. Maga a Jóság. Aki a legjobbat akarja és tartja nekünk. <br>És milyen
                    lesz? Így mondja a próféta:</p>
                <p>Iz 42, 1–4: „Íme, az én szolgám, akit támogatok, választottam, akiben kedvemet találom. Ráadtam
                    lelkemet,
                    igazságot visz majd a nemzeteknek. Nem kiált, nem emeli fel a hangját, és nem hallatja az utcán. A
                    megroppant nádszálat nem töri össze, és a kialvó mécsbelet nem oltja el: hűségesen visz igazságot.
                    Nem
                    alszik ki és nem roppan össze, míg igazságot nem tesz a földön: és tanítására várnak a szigetek.”
                </p>
                <p>„Nem kiált, nem emeli fel a hangját” – Szelíd, és nem úgy jön, ahogy azt várták, hogy tüzes
                    villámmal,
                    karddal rendet tesz és megöli az ellenséget. Ő sokszor máshogy jön, mint ahogy várjuk. Igazi
                    meglepetés!
                    Finoman jön, nem hangosan. Ha megroppantunk, segít kiegyenesedni, ha kialvóban vagyunk, segít
                    világítani.</p>
                <p>És mit hoz? „Hamarosan elérkezik igazságosságom és szabadításom felragyog”. Lehet, hogy kerülünk
                    olyan
                    helyzetbe, hogy tanultunk, megírtuk a dolgozatot és mégis rossz jegyet kapunk. Elkeseredünk, dühösek
                    leszünk, félünk a szülőktől, mit szólnak, úgy gondoljuk, nem vagyunk elég jók. Na ide hozza a
                    Jóisten az
                    igazságosságot, és felszabadít minden rossz érzés alól, és többet is kapunk, mint amit megérdemlünk.
                </p>
                <p>Milyen lehetett ezeket a szövegeket akkor, abban a helyzetben hallani? Milyen most nekünk?</p>
                <footer>Átvezető gondolatok Horváth Ferenc SJ-től.</footer>
            </div>
        </div>
    </div>
    <h1 id="cim_5-3">Kiscsoportos foglalkozás <ido>kb. 2,5 óra</ido><br>
        <cimkieg>Tartsatok valamikor szünetet is.</cimkieg>
    </h1>
    <div>
        <tanacs><p>Legyen nálatok minden eszköz ahhoz, hogy a rátok osztott betlehem részeket el tudjátok készíteni.</p> 
        </tanacs>
        <h2 id="cim_5-3-1">Bemelegítés és játék <ido>20 perc</ido>
        </h2>
        <div>
            <p> A megérkezést a bemutatkozó játékok is segítik: ezekben mozgunk, találkozunk, majd lecsendesedünk.
                Szánjatok
                rá időt! (Az itt leírt játékok csak javaslatok, biztos nem lesz mindre idő. Válasszátok azt, amelyik
                legjobban
                tetszik, amelyikben Te a legjobb élményeket szerezted az előkészítéskor.)</p>
            <p>Nem baj, hogy ha már ismerik a játékot, és már játszották. Attól még lehet újra és újra játszani.
                Amikor szünetről visszatértek, akkor szükség lehet egy-egy lecsendesítő játékra (élénkebb játékra már
                nem).
            </p>

            <h3 id="cim_5-3-1-1">Játék ötletek a megérkezéshez</h3>
            <div>
                <jatek id="amerikabol" />
                <jatek id="szlalom" />
            </div>
            <h3 id="cim_5-3-1-2">Lecsöndesedéshez</h3>
            <div>
                <jatek id="holakapu" />
                <jatek id="vakonrajz" />
                <p>Továbbá használhatsz testérzékelést segítő gyakorlatokat (amiket vezetett imák elején szoktunk).</p>
            </div>
        </div>
        <h2 id="cim_5-3-2">Mese és szentírási rész</h2>
        <div>
            <p>Nagyon fontos a helyszín előkészítése: akár kuckóvá alakíthatjátok a termet. A sorokba rendezett padokat
                toljátok szét, hogy egy nagy tér legyen. Készítsetek barátságos, összegömbölyödős, kandallós hangulatú
                helyet.
                Pokrócok, párnák, szőnyegek segíthetik az elhelyzekedést. Egy szép gyertya, akár illatos mécses segíti a
                megérkezést.</p>
            <h3 id="cim_5-3-2-1"><strong>Meseolvasás: Selma Lagerlöf: A szent éjszaka <ido>10 perc</ido></strong>></h3>
            <div class="card">
                <h3 id="cim_5-3-2-2">A szent éjszaka (részlet) – Selma Lagerlöf</h3>
                <p>Karácsony napja volt, valamennyien a templomba mentek, csak nagyanyó és én maradtunk odahaza. Azt
                    hiszem, az egész házban egyedül voltunk. Mi azért nem mehettünk a többiekkel, mert egyikünk nagyon
                    fiatal volt,
                    a másikunk pedig már nagyon öreg. És mi mind a ketten olyan szomorúak voltunk, hogy nem mehettünk el
                    a
                    hajnali misére és nem gyönyörködhettünk a sok-sok égő gyertyában.<br>
                    Amint így egyedül üldögéltünk, elkezdett nagyanya mesélni.<br>
                    – Volt egyszer egy ember – mondta, – aki kiment a sötét éjszakába, hogy tüzet kölcsönözzön.
                    Házról-házra járt és mindenhová bekopogtatott.<br>
                    – Jó emberek segítsetek rajtam! – mondta. – A feleségemnek gyermeke született és tüzet akarok
                    gyújtani, hogy felmelegítsem őt meg a kisdedet.<br>
                    De késő éjszaka volt és mindenki mélyen aludt. Senki sem válaszolt.<br>
                    Az ember tehát csak ment, mendegélt. Végre észrevette, hogy nagy messze valami tűz világol. Abba az
                    irányba vándorolt tovább és meglátta, hogy a tűz kint a szabadban lobog. Fehér juhnyáj pihent és
                    aludt a tűz
                    körül és egy öreg pásztor üldögélt ottan és őrizte a nyájat.<br>
                    Mikor az ember, aki tüzet keresett, odaért a juhokhoz, meglátta, hogy három hatalmas komondor
                    fekszik a pásztor lábánál. Mind a három fölébredt, mikor arrafelé tartott, kinyitották széles
                    szájukat ,mintha
                    ugatni akarnának, de egy hang sem hallatszott. Az ember látta, hogy a szőrük felborzolódott a
                    hátukon,
                    látta, hogy éles foguk fehéren villogott a tűzfényben és hogy nekirohannak. Érezte, hogy az egyik a
                    lába felé
                    harap, a másik meg a keze felé; a harmadik pedig a torka felé. De mintha a foguk, amikkel harapni
                    szerettek volna, nem engedelmeskedett volna és így az embert semmi baj nem érte.<br>
                    Most az ember tovább akart menni, hogy megkapja amire szüksége van. De a juhok olyan sűrűn feküdtek
                    egymás hegyén-hátán, hogy nem tudott előre jutni. Ekkor egyszerűen fellépett az állatok hátára és
                    úgy ment a tűz felé. És egy állat sem ébredt fel, de még csak meg sem mozdult.<br>
                    Idáig jutott a nagyanya a mesélésben, anélkül, hogy megzavartam volna, most azonban igazán félbe
                    kellett szakítanom.<br>
                    – Miért nem mozdultak meg a juhok, nagyanyám? – kérdeztem.<br>
                    – Azt majd meghallod nemsokára – mondta nagyanya és tovább folytatta a történetet.<br>
                    – Mikor a férfi már közel ért a tűzhöz, a pásztor feltekintett. Öreg, haragos ember volt,
                    barátságtalan és kemény mindenkivel szemben. Mikor meglátta, hogy az idegen feléje közeledik,
                    felkapta hosszú hegyes
                    botját, mely mindig a kezében volt, mikor a nyájat őrizte és az idegen felé hajította.<br>
                    A bot sivítva röpült a vándor felé, de mielőtt eltalálta volna, elkanyarodott tőle és búgva sivított
                    el mellette, ki a mezőre.<br>
                    Mikor nagyanya idáig jutott, ismét félbeszakítottam.<br>
                    – Nagyanyám, miért nem akarta a bot eltalálni azt az embert? – Nagyanya azonban nem is törődött a
                    kérdésemmel, hanem tovább folytatta az elbeszélését.<br>
                    – Most odalépett az ember a pásztorhoz és így szólt hozzá: Jó ember, segíts rajtam és adj kölcsön
                    egy kis parazsat! A feleségemnek gyermeke született és tüzet kell raknom, hogy felmelegítsem őt meg
                    a
                    kisdedet.<br>
                    A pásztor a legszívesebben nemet mondott volna, de azután a kutyákra gondolt, melyek nem harapták
                    meg az idegent, meg a juhokra, melyek nem ugrottak föl és végül a botjára, mely nem akarta
                    eltalálni,
                    bizony megfélemedett és nem merte megtagadni tőle, amit kért.<br>
                    – Végy csak, amennyi kell! – mondta az idegennek.<br>
                    A tűz már éppen kialvóban volt. Nem volt ott már sem darabfa, sem gally, csak nagy halom zsarátnok,
                    az idegennek pedig nem volt sem tűzlapátja, sem serpenyője, amiben a parazsat elvihette volna.<br>
                    A pásztor jól látta ezt és azért újból biztatta:<br>
                    – Végy csak amennyi tetszik! – és már előre örült annak, hogy az idegen úgysem fog tudni tüzet vinni
                    magával.<br>
                    Az ember azonban lehajolt és puszta kezével néhány parazsat kapart elő a hamuból és azt a köpenyébe
                    takargatta. Es a parázs sem a kezét nem égette meg, mikor hozzányalt, sem a köpenyét, amiben úgy
                    vitte, mintha csak dió vagy alma lett volna.<br>
                    Erre már harmadszor szakítottam félbe a mesét.<br>
                    – Nagyanyó, miért nem akarta a parázs megégetni annak az embernek a kezét?<br>
                    – Mindjárt meghallod – mondta nagyanya és tovább folytatta a történetet.<br>
                    – Midőn a pásztor, aki gonosz és haragos ember volt, mindezt látta, akkor nagyon elcsodálkozott: –
                    Micsoda éjszaka lehet ez, hogy a kutyák nem harapnak, a juhok nem félnek, a botom nem talál és tűz
                    nem éget?<br>
                    Visszahívta az idegent és ezt kérdezte tőle:<br>
                    – Minő éjszaka ez? És hogy van az, hogy mindenek olyan kegyesek hozzád?<br>
                    Erre az idegen így felelt:<br>
                    – Én nem mondhatom meg Néked, ha magad nem látod! – És azzal tovább sietett, hogy minél előbb tüzet
                    rakhasson és felmelegítse a feleségét és a kisdedet.<br>
                    A pásztor azonban úgy gondolta, hogy nem téveszti el a szem elől ezt az embert, míg meg nem tudja,
                    hogy mit is jelentsenek mindezek. Fölszedelőzködött tehát és utána ment, míg el nem jutott oda, ahol
                    az lakott.<br>
                    Ekkor látta a pásztor, hogy az idegennek még csak kunyhója sincsen, hanem csak egy szikla-barlangban
                    feküdt a felesége és a gyermeke és ott semmi más nem volt a hideg sivár kőfalaknál.<br>
                    A pásztor úgy gondolta, hogy a szegény ártatlan csecsemő halálra fázik a barlangban és bár
                    kemény-szívű ember volt, mégis ellágyult és segíteni akart a gyermeken. Leoldozta hát válláról a
                    hátizsákját és
                    elővett belőle egy puha, fehér báránybőrt, odaadta az idegennek és azt mondta, hogy takarja be vele
                    az alvó kisdedet.<br>
                    De alig hogy megmutatta, hogy ő is tud jószívű lenni, a szemei egyszerre fölnyíltak és olyant
                    látott, amit eddig nem láthatott és olyant hallott, amit eddig nem hallhatott.<br>
                    Látta, hogy ezüstszárnyú kis angyalkák állanak sűrűn körülötte és mindegyiknek hárfa van a kezében
                    és mindegyik hangosan énekelte, hogy ma született nékünk a Megváltó, aki a világot feloldja
                    bűneiből.<br>
                    Most aztán megértette, hogy miért volt ma éjszaka minden olyan vidám és hogy miért nem akart rosszat
                    tenni senki sem. De nemcsak a pásztor körül voltak angyalok, hanem angyalokat látott, ahová csak
                    tekintett. Ott ültek bent a barlangban, ott ültek kint a hegyen és ott lebegtek fent az égben.
                    Csapatostól jöttek és mentek, de mindannyiszor megálltak és megnézték egy pillanatra a kisdedet.<br>
                    Oly nagy öröm, vigasság, ének és zene volt a sötét éjszakában, aminőt ő eddig soha sem látott. Úgy
                    megörült, hogy felnyíltak szemei, térdre borult és úgy adott hálát az Istennek.<br>
                    Midőn idáig jutott el nagyanya, felsóhajtott és így szólt:<br>
                    – És amit ez a pásztor látott, azt mi is megláthatjuk, mert az angyalok minden karácsony éjjel fent
                    lebegnek az égben, csak észre kell vennünk őket.<br>
                    Majd kezét a fejemre téve, így szólt nagyanyám:<br>
                    – Emlékezz erre vissza, mert ez igaz, mint ahogy én látlak téged és te látsz engem. És nem a
                    gyertyáktól, nem a lámpáktól függ, nem a holdvilágtól, avagy a napfénytől függ, hanem az a
                    legfontosabb, hogy
                    olyan szemünk legyen, amely meglátja az Úr dicsőségét.
                </p>
                <source><a href="https://mek.oszk.hu/17200/17251/17251.htm#1"></a> Forrás </source>
            </div>
        </div>
        <h2 id="cim_5-3-3">Szentírási rész felolvasása: Jézus születése, Lukács 2, 1–20</h2>
        <div>
            <h3 id="cim_5-3-3-1">Feldolgozási lehetőségek</h3>
            <div>
                <p>Az a cél, hogy közelebb kerüljünk a történethez. A Szentírás nem túl bőbeszédű és nem sokat ír a
                    történet szereplőiről, meg hogy milyen érzések voltak bennük, miket gondoltak. Azzal, hogy
                    belegondolunk, hogy egyszerű emberek a szereplők és meglátjuk mi mindent tettek még (megvacsoráztak,
                    előkészültek az útra, vagy rohantak és kibicsaklott a bokájuk) valóságosabb és hozzánk közelállóbb
                    lehet az eseménysor. Sőt azt is mindig megnézhetjük, hogy a helyükben mi hogyan reagáltunk volna és
                    léptünk volna. Ehhez segítenek az alábbi feldolgozási ötletek.</p>
                <p>Nézzétek át előre mindet, hogy melyik feldolgozási forma áll hozzátok közelebb. Amikor egyet
                    megcsináltatok, mindenképp beszélgessetek róla. Ha elfogyott a beszélgetés, bátran éljetek egy másik
                    feldolgozási móddal is. De nehogy mindet megcsináljátok! Inkább azt, ami jól segíti a csoportot.</p>
                <h4 id="cim_5-3-3-1-1">Feldolgozás 1: Újrajátszás</h4>
                <div>
                    <p>Alkossatok akár több csoportot, akik felkészülnek a betlehemi történet egy-egy részletéből a mese
                        és
                        a szentírási rész alapján. Alakítsátok szabadon a történetet, fontos, hogy a tűz minden képben
                        ott
                        legyen. (Akár egy piros textil képében, akár lehet a tűz is egy diák.)</p>
                    <ul>
                        <li>A felkészülés után a termet is átrendezhetitek színházasabbra, ha azt érzitek, hogy az
                            segít.</li>
                        <li>Minden jelenetet úgy kezdjetek, hogy a szereplők beállnak a helyükre, de még az egész
                            csoport néma
                            csöndet tart egy percig, hogy belehelyezkedhessenek abba, ami következik.</li>
                        <li>A jelenet történhet a saját szavaikkal, saját kiegészítéseikkel. Esetleg lehet szavak
                            nélküli játék
                            (akár csak hangokkal) miközben valaki felolvassa a történetet.</li>
                        <li>A jelenet végén menjetek oda pár szereplőhöz, és még a szerepen belül készítsetek interjút
                            velük.
                            Például, ha valaki farkas a történetben, akkor: <quote>Kedves farkas! Látom, hogy nagyon
                                mérges vagy rá.
                                Miért? … És hogy-hogy nem haraptad meg mégsem?</quote>
                        </li>
                    </ul>
                    <tanacs><p>Az interjúkhoz ténylegesen lépjetek oda
                        hozzájuk, guggoljatok le, és úgy beszélgessetek hogy mindenki hallja.</p>  </tanacs>
                    <p>A játék után elkezdődhet egy beszélgetés arról, hogy mi is az a tűz…, a fény…, amit keresünk,
                        illetve keres József.</p>
                </div>
                <h4 id="cim_5-3-3-1-2">Feldolgozás 2: Betlehemi élőkép</h4>
                <div>
                    <ul>
                        <li>Kérjétek, hogy elcsendesedve helyezkedjenek el a résztvevők és csak képzeljék el a betlehemi
                            történetet. Lassan olvassátok fel a szentírási részt (akár kis kiegészítésekkel, amik jobban
                            leírják az időt, a fényeket, hangokat, illatokat).</li>
                        <li>Jelöljétek ki a térben a legfontosabb helyeket: istálló-barlang, város, mező a nyájjal.</li>
                        <li> Beszélgetés nélkül csöndben keresse meg mindenki azt a csoportot (!) ahol otthon érzi
                            magát. (A
                            barlangban a történet szívénél. A városban, ahol értetlenség és távolság van. A mezőn, ahol
                            meglepődés és abból születő öröm.)</li>
                        <li>A három csoportosulásban lévők osszák fel maguk között, hogy ki kicsoda azon a helyszínen.
                            Bárminek szabad lenni (olyan élőlénynek vagy tárgynak is, amiről nincs is külön szó a
                            Szentírásban). De mindenképpen legyenek meg a legfőbb szereplők: Mária, József, Jézus,
                            pásztor,
                            angyal.</li>
                        <li>Körbejárva készítsetek rövid riportot minden szereplővel. <quote>Úgy látom, ön itt a
                                pásztor. Mi a
                                kedves neve, hogyan szólíthatom? Kedves Y! Nem fázik? Milyen napja volt?</quote> -
                            Ezeket mindenki
                            hallgassa végig.</li>
                        <li>Most a szereplők elevenedjenek meg, és mindenki tegye, amit tennie kell. (Nem baj, ha több
                            helyszínen egyszerre megy a beszéd és a történet.)</li>
                        <li>Pár perc múlva tapsra álljon meg megint minden. Térjen vissza mindenki önmagához.</li>
                    </ul>
                    <p>Körbe ülve beszélgessetek az élményekből kiindulva a születés nehézségeiről, fájdalmairól,
                        örömeiről, szépségéről. És beszélgessetek arról, hogy vajon mi vette rá az Istent, hogy
                        bevállalja a megtestesülés csodáját, miközben erre semmi szüksége nem volt.</p>
                </div>
                <h4 id="cim_5-3-3-1-3">Feldolgozás 3: Hasonlóságok, különbségek, elemzések, aktualizálások<br>
                    <cimkieg>Kellék: csomagolópapírok, néhány vastagabb filctoll.</cimkieg>
                </h4>
                <div>
                    <p>Kik vagyunk: a pásztor és József körvonalát (két emberalakot) előre készítsétek el egy
                        csomagolópapíron.</p>
                    <ul>
                        <li>Közösen vagy két csoportba gyűjtsétek össze, hogy milyen a mesében megjelenő pásztor. Hogy
                            néz
                            ki? mit érez? mi motiválja? mit keres? mit csinál? milyen ember? stb.</li>
                        <li>És milyen a bibliai történetben József, és milyenek a pásztorok? Írjátok fel ezeket is, de
                            más
                            színnel a csomagolópapírra.</li>
                        <li>Vezetett csendben gondoljátok át a következő kérdéseket (vagy egy részüket): Számunkra, a mi
                            Betlehemünkben még milyenek? Hétköznapibbak, emberibbek? Ha én vagyok a pásztor, akkor még
                            milyen érzések vannak bennem? Ha én lennék József, akkor milyen érzések lennének bennem?
                            (álmos
                            lennék, figyelnék az otthagyott nyáj biztonságára, aggodalom lenne bennem) Miért lehet
                            fontos
                            ez?</li>
                    </ul>
                    <tanacs><p>A vezetett csend azt jelenti, hogy alapvetően hosszabb csendes időt tartunk a téma
                        feldolgozására, de nem hagyjuk egészen magukra az elmélkedő, töprengő, érző diákokat, hanem
                        fél percenként, percenként újra megszólalunk a csöndben egy-egy újabb kérdéssel, gondolattal
                        visszaterelve az elkalandozottakat.</p> </tanacs>

                    <p><strong> Merre vágyunk, mi hív: Mi is az a tűz…,</strong> a fény…, amit keresünk, illetve
                        keresnek a pásztorok? Mi
                        az, ami a sokféle érzés közben vonzza, hajtja őket?</p>
                    <ul>
                        <li>Lerajzolhatjátok a tüzet is a lapra, vagy a másik oldalára. Kis ábrákkal, feliratokkal ide
                            is
                            gyűjthettek szinonimákat, részeket, leírásokat.</li>
                    </ul>
                    <p><strong>Hogyan jutunk oda: Akadályok és csodák.</strong> </p>
                    <ul>
                        <li>Gyűjtsétek össze a meséből az akadályokat és csodákat. A két csomagolópapír-ember közé
                            gyűlhetnek ezek. Vagy a csomagolópapír másik oldalára rajzolt tűz köré.</li>
                        <li>Aktualizáljátok ezeket: Mi az, ami ma elválaszt, nehezíti az utat? És vannak-e ma csodák,
                            váratlan lehetőségek, irányok? Milyen apró csodák történtek veled, amik közelebb vittek
                            ehhez a
                            tűzhöz, amiről beszélgettünk előbb?</li>
                    </ul>
                    <p> Ajándék</p>
                    <ul>
                        <li>Mi a mese tanulsága, mi kell ahhoz, hogy az ember lássa a lényeget? Mi a te puha, fehér
                            báránybőröd, ajándékod a Kisjézusnak az idei adventben, karácsonykor?</li>
                        <li>Adj egy jó mondatot, dicséretet a társaidnak, hogy melegebb legyen az ünnepük!</li>
                    </ul>
                </div>
                <h4 id="cim_5-3-3-1-4">Feldolgozás 4: A legszebb karácsonyi ajándék <br>
                    <cimkieg>Inkább nagyobbaknál. Vigyázzunk karácsony
                        titkára.</cimkieg>
                </h4>
                <div>
                    <p>Osszatok ki kis papírokat és írószereket mindenkinek.</p>
                    <p><strong>3 jó dolgot és 3 nehézséget</strong> szedjen össze mindenki magának a karácsony kapcsán.
                        A papírka egyik
                        oldalára rajzolják fel a három pozitív dolgot, a másik oldalra a három nehézséget. Hagyjunk erre
                        elég csendes időt.</p>
                    <p><strong>Megosztás</strong> először kettesével beszélgessenek ezekről. Aztán nagykörben minden
                        páros mondjon egy
                        örömet és nehézséget, amiben megegyeztek.</p>
                    <p><strong>A legszebb karácsonyi ajándék:</strong> vezetett elképzelés.</p>
                    <tanacs><p>Még felkészülésként olvassátok el előre Patsch Ferenc SJ blogbejegyzését A legszebb
                        karácsonyi ajándékról: <a
                            href="https://jezsuita.blog.hu/2008/12/15/a_legszebb_karacsonyi_ajandek_3">https://jezsuita.blog.hu/2008/12/15/a_legszebb_karacsonyi_ajandek_3</a>
                    </p> </tanacs>
                    <p> Vezessetek egy csendes álmélkodó elképzelést, amiben csukott szemmel mindenki belehelyezkedik a
                        lehető legcsodálatosabb karácsonyi ünneplésbe és pont azt az ajándékot kapja, amire legjobban
                        vágyik. Mondhatjátok a saját szavaitokkal vagy akár kiszinesítve így:</p>
                    <tanacs><p>Szabad órával is mérni a 20-30 másodperceket, mert hosszabbnak érezzük mindig az eltelt
                        időt, mint amennyi az valójában. Ne féljetek a csöndtől!</p> </tanacs>
                    <ul>
                        <li>Helyezkedjünk el úgy, ahogy a meséhez is: kényelmesen, hangulatosan, úgy hogy tudjunk
                            álmodozni.</li>
                        <li>Hunyjuk be a szemünket. Képzeljük el a legszebb karácsonyt, amit lehet. Hatalmas karácsonyfa
                            alatt állsz. A fán mindenféle dísz, kis gyertyák és fények, még csillagszóró is van.
                            Csillognak-villognak a szebbnél szebb díszek. A fa alatt kis betlehem: József
                            fáradhatatlanul
                            segédkezik, Mária pihen, a kis Jézus örömmel néz a világba. És ajándék is van kisebb és
                            nagyobb
                            dobozokban masnival átkötve. (Várjatok fél percet.)</li>
                        <li>Most menj oda, hajolj le, és vedd át az ajándékodat. Kicsit rázd meg a dobozt: mi lehet
                            benne?
                            Óvatosan bontsd ki a csomagolást. Nyisd ki.</li>
                        <li>Az van benne, amire a legjobban vágytál, és attól kaptad, akitől leginkább kapni akartad.
                            (Hagyjatok itt bőven időt elképzelni.)</li>
                        <li>Lezárás féle: Miután jól magadhoz szorítottad ezt az ajándékot, most óvatosan tedd vissza a
                            dobozába. Be is csukhatod a tetejét, nehogy valami baja legyen, hogy megvárhasson téged. És
                            így
                            érkezz vissza a jelenbe és nyisd ki a szemedet.</li>
                    </ul>
                    <p><strong> Mindenki mondja el,</strong> hogy mi is az, ami a dobozában volt (van).
                        Egy második körben azt is elmondhatjátok, hogy mi fogott meg abban, amit valaki más mondott a
                        körben: Lecserélnéd-e arra az ajándékod? Rávilágított valamire?</p>
                    <tanacs><p>Itt is érvényes, ami mindig: szabad passzolni, de azért egyszer mindig kérdezzünk
                        vissza, hátha csak bátorításra van szüksége.</p> </tanacs>
                </div>
                <h4 id="cim_5-3-3-1-5">Feldolgozás 5: Jézus szemüvegén keresztül látni magunkat<br>
                    <cimkieg>Kellék: nagyobb kartondarabok</cimkieg>
                </h4>
                <div>
                    <p>A mesében gonosznak titulált, szegény pásztor csak a saját sötét szemüvegén keresztül tudta
                        látni a világot nagyon sokáig. Amikor látta a sok csodát, felébredt benne a kíváncsiság, és így
                        jutott el a gyermek Jézushoz. És csak akkor vette észre, hogy a világot más szemmel is lehet
                        látni: csak akkor látta meg az angyalokat, az ünnepet, a boldogságot.</p>
                    <p><strong>Készítsük el a szemüveget.</strong> Kartonból kivágjuk. Két szára lehet két külön karton.
                        Minél nagyobb
                        annál jobb. Lencséknek tehetünk be színes fóliát. Mindenképp át lehessen rajta látni.</p>
                    <p><strong> Próbáld fel te, a csoportvezető, a szemüveget.</strong> Ez Jézus szemüvege. Átnézve
                        rajta megláthatjuk,
                        hogy hogyan is lát ő minket. És ez a szerető figyelem átalakít minket. Csoportvezetőként próbáld
                        fel és meséld el, hogy mit látsz. Ilyesmit:</p>
                    <ul>
                        <li>
                            <quote> Körbe nézek itt a teremben, és hát mit látok? Kissé kopott falak, amott egy sérülés,
                                itt meg némi szemét. No meg látok pár fáradt diákot, akik várják a szünetet. Kicsit
                                elegük van
                                már a tanulásból. Még ebből a napból is. Látok pár haragot és széthúzást is. … </quote>
                        </li>
                        <li>
                            <quote>Most próbáld elképzelni, hogy Jézus mire figyelne fel, ha itt most körülnézne a
                                teremben. Ő
                                képes más színben látni a világot, mint mi szoktuk. Ő nem csak a rosszat, a szürkét és a
                                homályosat látja, hanem a szépet is. Szerinted, ha Jézus nézne végig rajtunk, akkor mi
                                lelkesítené, milyen szépre és jóra figyelne fel? Próbáld elképzelni, hogy Jézus szemével
                                nézve mi látszik itt ebben a teremben.</quote>
                        </li>
                    </ul>
                    <p><strong>Mindenki csöndben felpróbálhatja </strong>(mögé állhat). Egyesével mögé áll mindenki és
                        kicsit játékosan
                        átnéz rajta. Kérjétek meg a résztvevőket, hogy a szemüvegbe nézve próbálják úgy látni a világot,
                        ahogy Jézus láthatja.</p>
                    <ul>
                        <li>Közben énekelhettek. Akár egész imádságos hátteret adhattok, ha nyitottak a komolyságra.
                        </li>
                        <li>Bevezethetitek az imádságos átnézést ilyesmi szavakkal:
                            <quote> Micsoda ajándék számunkra hogy Istent, Jézusban úgy is láthatjuk mint egy valóságos
                                kisgyermek,
                                aki olyan őszinte lelkesedéssel és szeretettel látja a világot. Isten nem igazságosztó,
                                büntető
                                rendőrként figyel minket a távoli magasságból, hogy felügyeljen. Isten inkább emberré
                                lett:
                                csodálkozó, vágyakozó, szerető emberré. Akit meg lehet érinteni és aki meg tud érinteni.
                            </quote>
                        </li>
                        <li>Itt hagyjatok akár perceket, hogy a résztvevők játszhassanak az elképzeléssel és
                            ráérezhessenek,
                            hogy az elképzelt képek közül melyik az igazi.</li>
                    </ul>
                    <p>Nem mindegy, hogyan látjuk egymást. Beszélgessetek arról,
                    <ul>
                        <li>hogyan befolyásolja a pásztort és titeket, hogy mások milyennek látnak.</li>
                        <li>És az, hogy Jézus, milyennek lát minket? Konkrétan téged? Az befolyásol?</li>
                    </ul>
                    <tanacs><p>Ide kapcsolódhat Zakeus története, ha az segít: Lk 19.<br>Nagyon figyelj, mert a világot /
                        teszed is azzá aminek látod. Fodor Ákos: Axióma.</p> </tanacs>
                    <p><strong>Imádságos odalépés.</strong></p>
                    <ul>
                        <li>
                            <quote> Most lépj ide a szemüveghez, nézz át rajta, és innen mondd ki egy szóval, egy jelzős
                                szerkezettel, hogy mi az a szép, igaz, jó, amit Jézus innen lát, benned / a többiekben!
                            </quote>
                        </li>
                    </ul>
                    <tanacs><p>Ti eldönthetitek, hogy inkább mindenki saját magáról mondjon ilyet, vagy elég mélyek
                        ahhoz, hogy a többiekről is. Esetleg mindkettő.</p> </tanacs>
                    <ul>
                        <li>Az elhangzottakat írjuk rá a szemüvegre.</li>
                    </ul>
                </div>
                <h4 id="cim_5-3-3-1-6"> Feldolgozás 6: Életem ködös homályai és az érkező fény</h4>
                <div>
                    <p> Szegény pásztor nem tudott tisztán látni és ezért a jó irányba indulni. Mi is sokat vagyunk így
                        ködben, homályban, sötétben. Nehéz tisztán látni és jó úton haladni.</p>
                    <p><strong>Vezetett csöndes gyakorlat</strong> | elmélkedés rajzolással</p>
                    <ul>
                        <li>
                            <quote> Vegyél elő egy üres papírt és rajzoló eszközt. Csöndes negyedóra következik.
                            </quote>
                        </li>
                        <li>
                            <quote>Most nézz rá az életedre: mi az, ami homályos, ködös, nyálkás. Nyugodtan rajzold
                                is le.</quote>
                        </li>
                        <li>Miközben rajzolnak felolvassuk az Iz 51, 4–8 részt.</li>
                        <li>
                            <quote>Próbáld meg berajzolni a képbe azt is, hogy Isten hol jár ilyenkor. Messze van?
                                Elbújt? Nem
                                látszik? Ködöt oszlat? Melletted áll? Hogyan látod te?</quote>
                        </li>
                        <li>Miközben töprengenek és rajzolnak újra olvassuk fel az izajási részt.</li>
                        <li>
                            <quote>Milyen az, amikor Isten eloszlatja a ködöt? Volt már ilyen tapasztalatod? Vagy,
                                hogyan reméled?
                                Próbáld lerajzolni ezt is.</quote>
                        </li>
                        <li>Miközben rajzolni próbálnak újra felolvashatod az izajási részt. Van benne annyi
                            tartalom, hogy
                            szépen lassan elhangozhat újra.</li>
                    </ul>
                    <p><strong> Egy kis tanítás:</strong> az sem véletlen, hogy ilyenkor van pont Karácsony. Hiszen
                        ilyenkor (ilyentájt)
                        lesznek újra egyre hosszabbak a nappalok. Megfordul a fény–sötét „küzdelme” és végre egyre több
                        fény lesz.</p>
                    <p><strong>Beszélgetés</strong></p>
                    <ul>
                        <li>Beszélgessünk a rajzainkról.</li>
                    </ul>
                    <tanacs><p>Most sem kell, hogy minden elemét megmutassák a rajzuknak, csak amit szívesen tesznek.
                        Viszont, ha nagyon szűkszavú valaki, akkor egy-egy rákérdezéssel elindíthatjuk a mesélését,
                        ha nyitott rá. Nem kell erőltetni!</p> </tanacs>
                </div>
            </div>
            <h3 id="cim_5-3-4-1">Közös betlehem építés <ido>30 perc</ido>
            </h3>
            <div>
                <p>A kézművesség egyfajta összefoglalója a lelkinapnak. Egyszerre egy közös alkotás, amit a csoport
                    alkot, amit a ti csoportotok tesz hozzá a teljes közösség alkotásához, de egyszerre személyes
                    reflexióvá is válik. Minden csoport elkészíti a rá kiosztott betlehemi szereplőket vagy
                    elemeket. A Szent Család tagjai cipősdoboz méretűek lesznek, így az egész jelenet el fog
                    foglalni pár négyzetmétert legalább. A lehetséges szereplőket az alábbi táblázatban láthatjátok.
                    Egy közös betlehemet lehetőleg a templomban építünk majd fel.</p>
                <p>A földkerekséget, és benne a saját életünket is szebbé tette Krisztus születése. Ezt a szépet
                    szeretnénk megmutatni és kiemelni, hogy erre figyeljen mindenki. Ezért építünk betlehemet is és
                    a betlehem körül pedig helye van mindenkinek. Mert az egész szűk kör örömét tágították a
                    pásztorok is, de aztán a keleti bölcsek, sőt minden emberre kiterjed ez a fény az egész világon.</p>
                <p>Szent Ferenc idejében a Szentföld nagyon veszélyes volt és amúgy is kevesen engedhették meg
                    maguknak, hogy odáig utazzanak. Pedig Ferencnek (és később Szent Ignácnak is) nagyon fontos
                    volt, hogy láthassa és érinthesse a szent helyeket, ahol a születés (és Jézus életének többi
                    eseménye) történt. Szent Ferenc ezért építette meg a betlehemet: ha nem lehet odamenni, hát a
                    Szent család jöjjön el közénk. Végülis a megtestesülés, Krisztus születése is erről szól: Isten
                    eljön hozzánk, közénk.</p>
                <p><strong>Írjunk rá imákat!</strong>> Minden szereplőnek, alkotásnak van olyan része, részlete, amire
                    mindenki írhat valamit. A tűznek a lángjaira, a fenyőfa ágaira, az istálló deszkáira. A feldolgozás
                    menete és
                    iránya alapján ezek a feliratok lehetnek: egy-egy ima, kérés az Istentől, egy-egy hálaadás
                    karácsony kapcsán, egy-egy összetevője/tulajdonsága a közénk érkező fénynek, Józsefnek,
                    Máriának, egy-egy fontos dolog ami kell a jó karácsonyhoz, vagy egy-egy szép karácsonyi emlék.</p>
                <p><strong> A betlehem részei és felelősei</strong></p>
                <p>A csoportot nem vezető tanárok segítenek majd a betlehem „megalapozásában” a templomban. Ők
                    készítsék el az asztalokat, a paravánokat (ezekre lógatjuk majd az eget és a földet), lepleket
                    stb.</p>
                <tanacs><p>Természetesen nem fontos, hogy minden elem meglegyen. Közben pedig a legtöbbet
                    lehet duplázni, triplázni, sokszorozni. Használjuk, ami a kezünk ügyébe akad.</p> 
                <p>Tojásos doboz, papír, nyalóka pálca és egyéb betlehem-ötletek:
                    <a
                        href="https://anapfenyillata.cafeblog.hu/2014/11/24/adventi-uzenet/">https://anapfenyillata.cafeblog.hu/2014/11/24/adventi-uzenet/</a>
                </p> </tanacs>
                <p>Nagyon sokféle lesz mindaz, amit alkotunk. Lesznek kisebb elemek és nagyobbak, színesebbek és
                    szürkébbek, kisimultak és gyűröttebbek. Ez így jó: sokfélék vagyunk és ki-ki a maga lehetősége
                    szerint járul oda abba az eredetileg koszos, szürke, kissé büdös istállóba a Megváltóhoz. Az
                    odajárulás a fontos közös cél, és ezt fejezzük ki az alkotásainkkal.</p>
                <table  class="table table-striped">
                    <tbody>
                        <tr>
                            <td>Ég</td>
                            <td>Csoportonként egy lepedőből. Festhetnek rá csillagokat, kék eget, amit szeretnének,
                                gombostűvel
                                vagy csipesszel egymáshoz tudjuk majd fogni, hogy összefüggő boltozatot adjon.</td>
                        </tr>
                        <tr>
                            <td>Hegyek, halmok</td>
                            <td>Csoportonként egy-két csomagoló papírból amit majd a lelógó egek aljára tűzünk. A
                                hegyeket
                                színesre kifesthetjük, fákkal, bokrokkal, birkákkal díszíthetjük. Akár kivágott színes
                                papírokból, akár festve.</td>
                        </tr>
                        <tr>
                            <td>Jászol</td>
                            <td>Cipősdobozból és benne a szalma az imákkal/gondolatokkal teleírt papírcsíkok.</td>
                        </tr>
                        <tr>
                            <td>József és Mária</td>
                            <td>Cipősdobozból, a dobozra kívül ráfestjük az arcot, ruhákat. Vagy kartonból kivághatjuk.
                                Kreppapírból ruhát készíthetünk rájuk. Az imákat, gondolatokat bele lehet tenni a
                                dobozok
                                belsejébe.</td>
                        </tr>
                        <tr>
                            <td>Pásztorok</td>
                            <td>Ahogy Józsefet és Máriát, úgy őket is papírdobozokra festve lehet elkészíteni és a
                                dobozokba
                                kerülhetnek az imák. Vagy készíthetünk textil maradékokból babát...</td>
                        </tr>
                        <tr>
                            <td>Angyalok</td>
                            <td>Ld. a pásztorok</td>
                        </tr>
                        <tr>
                            <td> Bölcsek / Királyok</td>
                            <td>Ld. a pásztorok</td>
                        </tr>
                        <tr>
                            <td> Állatok: ökör, szamár, bárányok, bármi</td>
                            <td>Nem baj, ha nem méretarányosak az állatok. Lehetnek kisebbeknél karton alapra ragasztott
                                vatta
                                pamacsok vagy különösen ügyes kezűek készíthetik akár agyagból is.</td>
                        </tr>
                        <tr>
                            <td>Csillagok</td>
                            <td>Selyempapírból hajtogathatunk 5-6-12 részből álló csillagokat.</td>
                        </tr>
                        <tr>
                            <td> Tűz / tüzek</td>
                            <td> A/4-es lapból hosszú csíkokat vágunk. Ezeket csillag alakban egymásra rakjuk. Színezzük
                                a
                                csíkokat, azokra írunk. Végül középen alul összetűzzük, felhajtjuk a végeiket és felül
                                betűzzük.</td>
                        </tr>
                        <tr>
                            <td>Betlehem városa</td>
                            <td> Ahogy a hegyeket, ezt is készíthetjük papírlapokra festve. Vagy, ha sok dobozunk van
                                azokból is
                                lehet (nem méretarányos) városka.
                                Kövek, bokrok, erdők, istálló
                                lécekből, egyebek
                                Ha sok csoportunk van, akkor kitalálhatunk sok más szereplőt, kelléket, ami megjelenhet
                                a
                                betlehemben.</td>
                        </tr>
                    </tbody>
                </table>
            </div>
        </div>
        </div>

        <h1 id="cim_5-4">Záró szentmise</h1>
        <div>
            <p>Ha szentmisére nincs is lehetőség, akkor is építsük meg a betlehemet. Énekeljünk várakozásként
                és mondjunk egy szép áldást.</p>
            <p>Csoportvezetők, a csoportjaitokkal és elkészült tárgyaitokkal érkezzetek meg a szentmise előtt
                legalább negyed órával, hogy a felnőtt segítőkkel összerakhassátok a betlehemet a kijelölt
                helyre. <br>Amíg várakozunk, énekeljünk. Gyakorolhatjuk a ritkábban énekelt, adventi dalokat.</p>
            <p>Helyi szokásoknak és hagyományoknak megfelelő szentmise következik. A szép gregorián vagy
                orgonás mise is sokat adhat a diákoknak, ha be tudnak kapcsolódni.</p>
            <p>A szentmise végén meg lehet áldani az elkészült betlehemet. (Ehhez az Áldások könyvében lehet
                segítséget találni.) A betlehem egész téli szünetben viszi a születés örömhírét minden arra járó
                hívőnek. Lehetünk erre büszkék.</p>
            <p> Egy-két gitáros ének javaslat:</p>
            <ul>
                <li>Advent (Kék könyv: 14)</li>
                <li>De profundis (Kék könyv: 50)</li>
                <li>Az Úr érkezése (Kék könyv: 141B)</li>
                <li>Mondd el a hegyek ormán (Kék könyv: 160)</li>
            </ul>
        </div>
        
        <h1 id="cim_5-5">Csoporvezetői kiértékelés</h1>
        <div>
            <p>Csoportvezetők, kérünk, hogy rögtön mise után gyertek a megbeszélt helyszínre, hogy közösen
                visszatekintsünk a napra és hálát adjunk a szolgálatért.</p>
        </div>

</body>

</html>
